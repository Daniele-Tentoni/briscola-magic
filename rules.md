# Briscola Magic – Regole Ufficiali

## Regola Suprema

- **Ciò che dice [Fabione](https://www.lpfc.it/players/romagnolifabio/) è giusto.** Ma solo dopo aver consultato [Greg](https://www.lpfc.it/players/galeottigregorio/). E anche ogni cosa che dice grag è giusta. Ma solo dopo aver consultato Fabione.
- Qualunque cosa decisa in questo modo può contraddire ogni regola in questo documento. Per ruling specifici delle carte puoi consultare la sezione delle [FAQ](#faq).
- Il gioco prosegue con le normali regole di Magic tranne dove diversamente specificato da questo documento.

## Materiali di Gioco

- Un **mazzo di carte da briscola** (40 carte tradizionali).
- Non sono ammesse carte extra oltre a queste.

## Struttura del Mazzo

### Mazzo Principale

- Carte da **1 a 5**
- **Due 6**
- **Un 7**
- Totale: **23 carte**

### Mazzo delle Terre

- Tutti i **10**
- Tutti i **9**
- Tutti gli **8**
- **Tre 7**
- **Due 6**

## Setup Iniziale

- Ogni giocatore parte con **12 punti vita**.
- Ad inizio partita ogni giocatore pesca **3** dal mazzo principale.
- Il limite di carte in mano è **5**.

## Regole di Gioco

1. **Landa di turno**: Ogni turno il giocatore può mettere in gioco una carta dal **mazzo delle terre** come terra. Tutte le terre sono di ogni tipo di terra base e possono di conseguenza aggiungere un mana di qualunque colore. **Ad inizio partita** un giocatore può dichiarare che per tutta la sua durata le terre che gioca siano artefatto, senza tipo base.

2. **Sostituzione carte**: Ogni carta può diventare qualunque altra carta legale con lo stesso costo di mana nel formato. Ogni carta può essere giocata eventualmente con il suo costo alternativo e attivare qualsiasi altra sua abilità.
   - Esempio: un **Asso (1)** può diventare qualunque carta con CMC=1 legale come [Fulmine](https://scryfall.com/card/gn3/83/it/fulmine?utm-source=briscola-magic);

   - un **quattro (4)** può diventare una carta come [Fare a Pezzi](https://scryfall.com/card/dmr/152/it/fare-a-pezzi?utm_source=briscola-magic) e posso dichiarare di voler attivare l'abilità **Ciclo** pagando {2} e scartandola per pescare una carta.

3. **Carte menzionate**: Una carta, dopo essere stata menzionata, **non può più essere giocata** per tutta la partita.
   - L'unica eccezione a questa regola è per le carte _blinkate_, cioè quando sono esiliate e tornano in gioco immediatamente o in un altro momento della partita. Esse infatti rientrano in gioco esattamente come la carta che è stata esiliata.

4. **Rimescolamento**: Quando il **mazzo principale** termina, il cimitero si rimescola e diventa il nuovo mazzo principale.

## Limitazioni

- **Cimitero**: non si può mai interagire con il cimitero.
- **Terre**: le terre non possono essere messe in mano e non possono essere cercate dal mazzo delle terre.

- **Interazione con l'avversario**: le regole per l'interazione con l'avversario sono così modificate:
  - **Danni diretti**: l’avversario non può subire danni da magie, mentre rimangono legali i danni derivanti da abilità

  - **Controllo della mano**: non si possono giocare carte che guardano la mano dell'avversario e che fanno scartare una o più carte a scelta.

## REL Competitive

- I nomi delle carte devono essere imparati a memoria, altrimenti sarebbe troppo facile.

## Regole addizionali

- Se la durata della partita si è protratta a lungo, se entrambi i giocatori sono d'accordo, possono decidere come continuare a giocare le terre una volta che il mazzo dedicato è terminato. Di seguito sono elencati alcuni suggerimenti:
  - I giocatori continuano a giocare le terre usando carte provenienti da un altro mazzo di carte o usando altri oggetti
  - I giocatori si accordano per arrivare entrambi a giocare con 9 terre a testa senza andare oltre

## FAQ

1. Una creatura con _persistere_ che finisce al cimitero, torna in gioco con un segnalino -1/-1 per effetto dell'abilità? No, perché qualunque carta che finisce al cimitero cessa di esistere e non è più possibile interagire con essa.

2. Una magia che dice _Ogni avversario subisce 2 danni_ è legale? No, una magia non può fare nessun danno diretto all'avversario. Anche [Fiamma Ustionante](https://scryfall.com/card/wwk/90/searing-blaze?utm_source=briscola-magic) rientra in questo caso: la creatura bersaglio della magia subisce normalmente il danno derivante dalla magia, ma non il giocatore bersaglio, che non può ricevere danno diretto.

3. Un'abilità di un permanente che controllo che dice _Ogni avversario subisce 2 danni_ è legale? Sì, perché i permanenti possono fare danni all'avversario, anche attraverso le proprie abilità. Questo è il caso di [Cecchino](https://scryfall.com/card/pm19/145/guttersnipe?utm_source=briscola-magic), la cui abilità può fare danni diretti all'avversario.

4. Una magia o un'abilità che dice _Un giocatore bersaglio scarta una carta._ è legale? Sì, perché scartare carte senza guardare la mano dell'avversario è concesso nel regolamento. Questo è il caso di [Famiglio Rinnovato](https://scryfall.com/card/mh3/105/it/famiglio-rinnovato?utm_source=api), mentre invece [Costrizione](https://scryfall.com/card/one/92/it/costrizione?utm_source=briscola-magic) non avrà nessun effetto.

5. Posso lanciare una magia con _Rievocare_ dal mio cimitero? _Ma sei serio?_ Non puoi perché una carta che finisce al cimitero cessa di esistere e inoltre non potendo mettere terre nella tua mano non ne saresti in grado di pagare il costo.
